   #Sinemalar alternate

   ____________________ (BUTTON)
   Üye Girişi
   Bildirimlerim
     * Yeni bildirimin yok!

     * Platformlar
     * Vizyondaki Filmler
     * Yakında
     * Salonlar
     * Tüm Filmler
     * Tüm Diziler
     * Tüm Sanatçılar
     * Fragmanlar
     * Haberler
     * Listeler
     * TV Dizileri

     * Sinemalar.com
     * » Listeler
     * » "Aşk ve Gurur" Sevenlerin İzlemesi Gereken 10 Film

"Aşk ve Gurur" Sevenlerin İzlemesi Gereken 10 Film

   Romantik dönem filmi denince akla gelen başyapıt "Aşk ve Gurur" a
   benzeyen filmler burada!

   Romantik dönem filmleri, bizlere zaman yolculuğu yaptırıp insanın o
   etkileyici atmosferin -ve romantik partnerlerin- etkisinde kendisini
   kaybetmesine neden olabiliyor. 2005 yılında sinemalara gelen "Aşk ve
   Gurur" da; harika kimyaya sahip oyuncu seçimleri, büyüleyici
   sinematografisi, akıllara kazınan naif müzikleri ve Jane Austen'ın
   eşsiz hikâyesi ile kısa süre içinde bir klasik hâline geldi.

   Biz de bu romantik başyapıtın sevenlerinin beğeneceği birbirinden
   romantik 10 dönem filmini bir araya getirdik.

   İyi seyirler!

1. Aşk ve Yaşam

Orijinal İsmi: Sense and Sensibility

   Süre: 136dk
   Tür: Dram , Romantik
   Oyuncular: Kate Winslet , Emma Thompson , Hugh Grant , Gemma Jones ,
   Tom Wilkinson
   Yönetmen: Ang Lee
   Senarist: Emma Thompson
   Yapımı: 1995 - ABD , İngiltere

   Mr. Dashwood yasalar gereği mirasını ilk karısından olan oğluna
   bırakmak zorundadır. Oğlundan ikinci karısı ve ondan olan kızlarına
   destek olmasını rica eder. Fakat oğlunun karısı bunun gerçekleşmesini
   engellemek için elini yapar. Biri tamamen duygularıyla, diğeri de
   sadece mantığıyla hareket eden iki kızkardeş, 19.yüzyılın erkek egemen
   ve ahlakçı dünyasında bir de ekonomik sorunlarla başetmek zorunda
   kalırlar. Tüm toplumsal ve ekonomik baskılara rağmen mantık ve duygu
   aşkla birleştiğinde, bu iki kızkardeşe güç verecek, onlara mutluluğun
   kapılarını açacaktır.

2. Küçük Kadınlar

Orijinal İsmi: Little Women

   Süre: 119dk
   Tür: Dram , Romantik
   Oyuncular: Susan Sarandon , Christian Bale , Winona Ryder , Gabriel
   Byrne , Claire Danes
   Yönetmen: Gillian Armstrong
   Senarist: Robin Swicord , Louisa May Alcott
   Yapımı: 1994 - ABD

   Babaları İç Savaş’ta çarpışırken anneleri tarafından zor şartlarda
   büyütülen Joe, Meg, Beth ve Amy March’ın öyküsü, aynı zamanda kimsenin
   bozamayacağı güçlü bir bağın duygu dolu hikâyesi.

3. Aşkın Kitabı

Orijinal İsmi: Becoming Jane

   Süre: 118dk
   Tür: Dram , Romantik
   Oyuncular: Anne Hathaway , James McAvoy , James Cromwell , Julie
   Walters , Maggie Smith
   Yönetmen: Julian Jarrold
   Senarist: Kevin Hood , Sarah Williams
   Yapımı: 2007 - İngiltere

   Jane Austen aşka inanmaktadır. Anne ve babası onun 1795 İngiltere’sinde
   adet olduğu üzere, para karşılığı bir evlenme yapmasını arzular. 20
   yaşındaki Jane büyüleyici, genç bir İrlandalı olan Tom Lefroy ile
   tanıştığında, zekası ve cüretkarlığı genç kızın merakını uyandırır.
   Jane, Lady Gresham’ın yeğeninin teklifini geri çevirip, ailesinin
   otoritesine ve sosyal adetlere karşı gelebilecek mi? Becoming Jane’de,
   edebi dehanın basamaklarındaki genç bir kadının, hayatını ve eserlerini
   aşk için riske atması anlatılıyor.

4. Kefaret

Orijinal İsmi: Atonement

   Süre: 123dk
   Tür: Dram , Romantik
   Oyuncular: Keira Knightley , James McAvoy , Anthony Minghella ,
   Benedict Cumberbatch , Romola Garai
   Yönetmen: Joe Wright
   Senarist: Christopher Hampton
   Yapımı: 2007 - ABD , İngiltere , Fransa

   1935 yazının en sıcak gününde, on üç yaşındaki Briony Tallis, ablası
   Cecilia'nın soyunup yazlık evlerinin bahçesindeki küçük havuza
   girdiğini görür. Tıpkı Cecilia gibi Cambridge'den yeni dönmüş olan
   çocukluk arkadaşı Robbie Turner de kızı gözlemektedir. O gün sona
   ermeden bu üç gencin hayatı bir daha düzelmemek üzere değişmiş
   olacaktır. Robbie ile Cecilia başlangıçta hayal bile etmedikleri bir
   sınırı aşacak ve küçük kızın hayal gücünün kurbanı olacaklardır.
   Başkalarına ait sırlara tanık olan Briony, bir suç işleyecek ve bu
   suçun kefaretini ödemek için ölene kadar çabalayacaktır. Booker Ödüllü
   yazar Ian McEwan'ın en yetkin kitabı olan Kefaret, edebiyat
   çevrelerinin alkışladığı bir başyapıt. Çocukluğu, aşkı, savaşı, İngiliz
   toplumunu ve sınıf ayrımını akıcı, etkileyici bir anlatımla sunarken
   utanç ve bağışlama, kefaret ve günahları hoşgörmenin güçlüğü üzerinde
   düşünmeye yöneltiyor.

5. Düşes

Orijinal İsmi: The Duchess

   Süre: 110dk
   Tür: Dram , Romantik , Tarih
   Oyuncular: Keira Knightley , Charlotte Rampling , Dominic Cooper ,
   Ralph Fiennes , Simon McBurney
   Yönetmen: Saul Dibb
   Senarist: Jeffrey Hatcher , Anders Thomas Jensen
   Yapımı: 2008 - ABD , Belçika , İngiltere , Fransa , İtalya

   On sekizinci yüzyıl sonlarında geçen filmde, dönemin en güzel ve
   karizmatik kadınlarından olan Düşes Georgiana Cavendish yaşadığı aşk,
   müsrifliği ve politikaya el atması sonucunda itibarını kaybeder.
   Devonshire Dükü ile evli olmasına rağmen Earl Grey ile yasak aşk
   yaşaması, en iyi arkadaşı Leydi Bess Foster, kocası ve kendisi arasında
   karmaşık bir ilişkiye dönüşür.

6. Emma

Orijinal İsmi: Emma

   Süre: dk
   Tür: Dram , Komedi
   Oyuncular: Anya Taylor-Joy , Gemma Whelan , Angus Imrie , Josh O'Connor
   , Bill Nighy
   Yönetmen: Autumn de Wilde
   Senarist: Eleanor Catton
   Yapımı: 2020 - İngiltere

   Hemen hemen gereken her özelliğe sahip olan yani zeki, zengin ve bekâr
   bir kadın olan Emma Woodhouse hayatından son derece memnundur ve
   evlilik ya da aşk gibi şeylere hayatında ihtiyacı yoktur. Hayatta en
   büyük hobisi ise başkalarının aşk hayatına burnunu sokmaktır.

7. Jane Eyre

Orijinal İsmi: Jane Eyre

   Süre: 120dk
   Tür: Dram , Romantik
   Oyuncular: Mia Wasikowska , Michael Fassbender , Jamie Bell , Holliday
   Grainger , Tamzin Merchant
   Yönetmen: Cary Fukunaga
   Senarist: Charlotte Bronte , Moira Buffini
   Yapımı: 2011 - ABD , İngiltere

   On yaşında öksüz kalan, babasını da öldü bilen Jane Eyre, kendisine
   köle gibi davranan halası tarafından yoksul kızların gittiği katı
   disiplinli bir yatılı okula gönderilir. On yıl kadar kaldığı bu okula
   sonunda öğretmen olur. Bir süre sonra da Edward Rochester’ın
   malikânesinde mürebbiyelik yapmaya başlar. Jane, giderek hayal bile
   edemeyeceği zorluklar ve acılar yaşayacak, beş parasız ve evsiz barksız
   kalacak, erkeklerin egemenliğindeki bir dünyada bir kadının tek başına
   ayakta kalabileceğini kanıtlamak için savaşacaktır.

8. Parlak Yıldız

Orijinal İsmi: Bright Star

   Süre: 119dk
   Tür: Dram , Romantik
   Oyuncular: Abbie Cornish , Ben Whishaw , Samuel Barnett , Kerry Fox ,
   Jane Campion
   Yönetmen: Jane Campion
   Senarist: Jane Campion
   Yapımı: 2009 - Avustralya , İngiltere , Fransa , İtalya

   Muhteşem doğa manzaralarıyla bezeli bu romantik film; 1818 yılında,
   Londra’nın dışında geçiyor. 23 yaşındaki şair Keats, genç komşuları
   Fanny Brawne’la gözlerden ırak bir ilişkiye girer. Birbirlerine
   bağlılıkları güçlenir, aşkları alevlenirken bazı engelleri aşmaları
   gerekir: Fanny’nin annesi, Keats’in en yakın arkadaşı Brown ve genç
   şairin amansız hastalığı.

9. Manzaralı Oda

Orijinal İsmi: A Room With A View

   Süre: 117dk
   Tür: Dram , Romantik
   Oyuncular: Helena Bonham Carter , Julian Sands , Maggie Smith , Denholm
   Elliott , Daniel Day-Lewis
   Yönetmen: James Ivory
   Senarist: Ruth Prawer Jhabvala
   Yapımı: 1985 - İngiltere

   Olaylar 20. yüzyılın hemen başında İngiltere'de Edward çağı hüküm
   sürerken geçer. Lucy Honeychurch akranı olan bütün kibar İngiliz
   kızlarının yaptığı gibi zoraki bir Avrupa turuna gönderilir. Bu
   turlarda genç kızların yanında mutlaka yaşlı bir kadın refakatçi
   olmaktadır. Bu seyahatte de Lucy'nin refakatine evde kalmış yaşı geçkin
   kuzeni Charlotte Bartlett verilmiştir. İtalya'ya geldiklerinde bir
   süreliğine Floransa'da bir pansiyonda oda tutarlar. Burada başka
   İngiliz gezginler de vardır. Pansiyonda oda komşuları olan Bay
   Emerson'un oğlu George'la Lucy arasında ilk andan itibaren bir çekim
   oluşur, ancak Charlotte, George'un doğru bir damat adayı olduğunu
   düşünmemektedir.

10. Bayan Potter

Orijinal İsmi: Miss Potter

   Süre: 92dk
   Tür: Aile , Dram , Romantik
   Oyuncular: Ewan McGregor , Renée Zellweger , Emily Watson , Matyelok
   Gibbs , John Woodvine
   Yönetmen: Chris Noonan
   Senarist: Richard E. Maltby Jr.
   Yapımı: 2006 - ABD , İngiltere

   ‘Tavşan Peter’in Öyküsü’ kitabıyla ün kazanmış çocuk kitabı yazarı
   Beatrix Potter’in yaşam öyküsü. Potter, soğuk dış görünüşüne rağmen
   Kraliçe Viktorya dönemi kadınlarına göre son derece zeki, tutkulu ve
   bağımsızdır. İçinde yaşadığı toplumun, çağın ve ailesinin onun için
   öngördüğü yaşamla yetinmeyen Potter, hayvanlar ve insanlar arasında
   büyük benzerlikler görmektedir. Yüreği ve hayal gücü sayesinde
   gerçekleştirdiği keşfini insanlara anlatması o kadar da kolay
   olmayacaktır. Buna bir de ailesine hiç onaylamayacakları türde bir
   erkeği aşık olduğunu anlatması gerektiği eklenince Potter’in basit
   hayatı oldukça karışacaktır.

Son Eklenen Listeler

   Sahne Çekimlerini İzleyebileceğiniz Müzikaller!
   Sahne Çekimlerini İzleyebileceğiniz Müzikaller!
   Yemek Yerken İzlemelik Diziler
   Yemek Yerken İzlemelik Diziler
   Ocak Ayında BluTV'ye Gelecek En İyi Film ve Diziler
   Ocak Ayında BluTV'ye Gelecek En İyi Film ve Diziler
   "Yüzüklerin Efendisi"ni Seviyorsanız İzlemeniz Gereken 10 Film
   Ocak Ayında MUBI'ye Gelecek En İyi Filmler
   Ocak Ayında MUBI'ye Gelecek En İyi Filmler
   Ocak Ayında Netflix’e Gelecek En İyi Film ve Diziler
   Ocak Ayında Netflix’e Gelecek En İyi Film ve Diziler

Popüler Listeler

   Son 5 Yılın En İyi Korku Filmleri!
   Son 5 Yılın En İyi Korku Filmleri!
   2023 Sonbaharında Vizyona Girecek Filmler!
   2023 Sonbaharında Vizyona Girecek Filmler!
   2023’ün En Çok Beklenen Filmleri
   2023’ün En Çok Beklenen Filmleri
   2022 En İyi Türk Komedi Filmleri!
   2022 En İyi Türk Komedi Filmleri!
   En İyi 10 Sonbahar Filmi
   En İyi 10 Sonbahar Filmi
   Marvel Sinematik Evren'in En Efsanevi Kötü Karakterleri
   Marvel Sinematik Evren'in En Efsanevi Kötü Karakterleri

   Eksik Film/Dizi Bildir
   ____________________ ____________________ ____________________ (*) Film
   ( ) Dizi
   Bildirimin için teşekkürler! Eklenmesini istediğin filmin/dizinin
   kontrol ve düzenlemeleri yapıldıktan sonra yayına alınacaktır, ilgin
   için teşekkür ederiz!
   Gönder

   Nokta Telif Hakları © 2024 Noktacom Medya İnternet Hiz. San. ve Tic.
   A.Ş.
   Projelerimiz
     * Doviz.com
     * İzlesene.com

   Hızlı Erişim
     * En İyi Filmler

   Destek
     * İletişim
     * Yardım
     * Sözleşme

     * Çerez Politikası
     * Kişisel Verilerin Korunması

   Size daha iyi hizmet sunmak, içerik ve reklamları kişiselleştirmek için
   çerezler aracılığı ile internet tarama verileri topluyoruz.
   Ayarlar
   Kabul Etmiyorum
   Kabul Ediyorum
