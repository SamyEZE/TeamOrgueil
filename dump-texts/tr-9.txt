    #Hayat Sorgusu » akışı Hayat Sorgusu » yorum akışı Hayat Sorgusu »
   Gurur ve Önyargı’dan Altı Çizilesi 10 Alıntı yorum akışı alternate
   alternate alternate

     * Hakkımızda
     * İletişim

   Ocak 5, 2024

   Hayat Sorgusu

     * Çocuklu Hayat
     * Eğitim
     * Almanya Üniversite
     * Edebiyat
          + Kitap Önerileri
          + Roman/Öykü İnceleme
          + Şairler ve Şiirleri
          + Ünlü Yazarlardan Alıntılar
          + Yazarlar ve Eserleri
     * Seyahat
          + İstanbul’u Keşfet
          + Almanya Gezilecek Yerler
          + Portekiz Gezilecek Yerler
          + Yurt Dışı Seyahat
          + Yurt İçi Seyahat
     * Yemek Tarifleri
          + Ana Yemek
          + Çorba & Salata
          + Hamurişi & Tatlı
          + Kahvaltılık & Atıştırmalık
          + Makarna & Pizza
     * Aklınızda Bulunsun!

   HomeEdebiyatGurur ve Önyargı’dan Altı Çizilesi 10 Alıntı

Gurur ve Önyargı’dan Altı Çizilesi 10 Alıntı

İngiliz Edebiyatı

   Gurur ve Önyargı Alıntı

   Dünyaca ünlü İngiliz yazar Jane Austen, sadece altı eser yazmasına
   rağmen dünya çapında bir hayran kitlesi oluşturmayı başaran nadir
   yazarlardan biri. Zamansız hikayeleri, kültürel sınırları aşarak birçok
   dile çevrilmesinin yanı sıra çok sayıda filme, televizyon dizisine ve
   modern uyarlamaya konu oldu, olmaya devam ediyor…Gurur ve Önyargı
   Alıntı

   Jane Austen, 16 Aralık 1775’te, Steventon, Hampshire’da bir köy
   papazının yedinci çocuğu olarak dünyaya geldi. 1783-85 yılları arasında
   Oxford’da öğrenim gördü. 1787’de ilk romanını yazmaya başladı. 1795’te
   Akıl ve Tutku’yu yazdı. 1797’de kendisini ölümünden sonra dünya çapında
   üne kavuşturacak Gurur ve Önyargı’yı tamamladı ama roman yayıncılar
   tarafından reddedildi. Akıl ve Tutku “Bir Kadın” imzasıyla 1811’de,
   Gurur ve Önyargı 1813’te, Mansfield Park ise 1814’te yayımlanabildi. 18
   Temmuz 1817 tarihinde 41 yaşında yaşama veda etti. Asıl ününe öldükten
   sonra kavuştu. Jane Austen hiç evlenmedi, 41 yıllık hayatını, ev
   hayatına, kadınlara, evliliğe dair olağanüstü detaycı gözlemleriyle
   yazdığı romanlarına adadı.

   Austen’in romanları çoğunlukla ilişki ve evlilik temalarına odaklanır.
   Bununla birlikte, eserlerinde 18. yüzyılın sonlarında İngiliz
   toplumunun keskin, hicivsel tasviri öne çıkar. O, büyük ölçüde yaşadığı
   dönemde güçlü, sıra dışı kadın karakterler yarattığı ve aynı zamanda
   form, hiciv ve ironi ustalığı nedeniyle dünya çapında üne kavuştu ve
   250 yıldır okunmaktan vazgeçilmeyen bir yazar oldu.

   Eserleri: Emma, Gurur ve Önyargı, Mansfield Park, İkna, Akıl ve Tutku,
   Northanger Manastırı ve bitmemiş eseri Sandation.

Gurur ve Önyargı

   Jane Austen bu romanında, 1800’lerin İngiltere’sinde orta ve üst
   sınıfın yaşamlarını, evlenme çağına gelmiş beş kızı bulunan orta sınıfa
   mensup Bennet ailesinin etrafında anlatıyor. Ailelerin mal varlığının
   kural olarak erkek çocuklara geçtiği bir ortamda, kız çocuklarının
   toplumsal bir statüye sahip olmasının yolu soylu ve zengin bir koca
   bulmaktır. Bu konumdaki bir erkeğin amacı ise kendine yakışan, fiziksel
   olarak güzel, toplumun onadığı eylemleri de “güzel” yapabilen bir eş
   bulmaktır. Durum bu olunca, aşkın tanımının ve kriterlerinin de bu
   koşullar çerçevesinde şekillenmesi kaçınılmaz oluyor. Gurur ve Önyargı
   bir parçası olduğu topluma yönelik üst bir bakışla, ince bir alayla
   yazılmış bir eleştiri romanıdır aslında. Onu okunası kılan da budur.

Gurur ve Önyargı’dan Altı Çizilesi 10 Alıntı

   ♣ Ama bir insanın bugünkü duygularını bilmeden geçmişteki hatalarını
   ortaya dökmek adaletsizlik görünebilirdi.

   ♣ Evlilikte mutluluk tümüyle şans meselesidir. Taraflar birbirlerini
   gayet iyi tanısalar da hatta baştan çok benzer olsalar da bu,
   mutluluklarına en ufak bir katkıda bulunmaz. Sonradan daima değişmek
   için çırpınır, başlarını derde sokarlar; hayatını birlikte geçireceğin
   kişinin kusurlarını ne kadar az bilirsen o kadar iyidir.

   ♣ Gerçekten sevdiğim pek az insan var; hele saygı duyduğum daha az
   insan var. Dünyayı tanıdıkça hoşnutsuzluğum daha da artıyor; her geçen
   gün insan karakterinin tutarsızlığına ve akıllı, duygulu görünenlere
   bile güvenilmeyeceğine olan inancım güçleniyor.

   ♣ Gurur ve gösteriş farklı şeyler, ama sık sık aynı anlamda
   kullanılıyorlar. İnsan gösteriş düşkünü olmadan gururlu olabilir. Gurur
   daha çok kendimizle ilgili görüşümüze bağlıdır, gösteriş ise bizim
   hakkımızda başkalarına ne düşündürtmek istediğimize.

   ♣ Her parçası keyif vaat eden bir plan asla başarılı olamaz; büyük bir
   hayal kırıklığını önlemenin tek yolu ufak bir sıkıntıyı savunmaktır.

   ♣ Hiçbir şey alçakgönüllü bir görünümden daha yanıltıcı değildir.

   ♣ İnanmadan ikna olmak akla da iltifat sayılmaz.

   ♣ Kitaplar… Aynı kitapları okumadığımıza eminim, aynı duygularla
   okumadığımıza da eminim.

   ♣ Sadece tutkuları erdemlerinden daha güçlü olduğu için bir araya gelen
   bir çiftin hayatında kalıcı mutluluğun ne kadar az mümkün olabileceğini
   ise kolaylıkla tahmin edebiliyordu.

   ♣ Tek bir kişinin hatırı için ilke ve namusun anlamını değiştirecek,
   kendini ya da beni bencilliğin sağduyu olduğuna, tehlikeye duyarsız
   olmanın mutluluk güvencesi olduğuna ikna etmeye çalışacak değilsin.

   Bir başka ünlü kadın yazar ilginizi çeker mi? Mutlaka Okunması Gereken
   Virginia Woolf Kitapları

   Gurur ve Önyargı Alıntı

Bunu paylaş:

     * Facebook
     * X
     * Pinterest
     * E-posta
     *

Yorum Yapın

:)Cevabı iptal et

   IFRAME: jetpack_remote_comment

Popüler Yazılar

     * Türk Edebiyatından Okunası 7 Muhteşem Hikaye
       Türk Edebiyatından Okunası 7 Muhteşem Hikaye
     * Üvercinka, Cemal Süreya
       Üvercinka, Cemal Süreya
     * Kafka, Dönüşüm Kitap İncelemesi
       Kafka, Dönüşüm Kitap İncelemesi
     * Mahalle Kahvesi Sait Faik Abasıyanık
       Mahalle Kahvesi Sait Faik Abasıyanık
     * Kelimelerin Ustası Mark Twain Sözleri
       Kelimelerin Ustası Mark Twain Sözleri
     * Lise Yıllarında Okunması Gereken 10 Kitap
       Lise Yıllarında Okunması Gereken 10 Kitap
     * Tutunamayanlar Olric Diyalogları
       Tutunamayanlar Olric Diyalogları
     * AT 11 Belgesi Nedir? Nasıl Alınır?
       AT 11 Belgesi Nedir? Nasıl Alınır?
     * Yüreğinize Dokunacak İçimizdeki Şeytan Sözleri
       Yüreğinize Dokunacak İçimizdeki Şeytan Sözleri
     * İstanbul'u Keşfediyoruz: Kanlıca
       İstanbul'u Keşfediyoruz: Kanlıca

Takip Edin!

     * Facebook
     * twitter
     * pinterest

Arayın!

   Arama: ____________________ Ara

   Copyright © 2023 | Tüm içerikler ve orjinal resimler hayatsorgusu.com’a
   aittir.
