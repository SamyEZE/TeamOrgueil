   #alternate

   IFRAME: https://www.googletagmanager.com/ns.html?id=GTM-NVDWP6

   sporarena ×
     * TÜRKİYE SÜPER LİG
     * TÜRKİYE KUPASI
     * MİLLİ TAKIMLAR
     * AVRUPA LİGLERİ
          + İNGİLTERE PREMİER LİGİ
          + BUNDESLİGA
          + LA LİGA
          + SERİE A
          + FRANSA LİGUE 1
     * UEFA ŞAMPİYONLAR LİGİ
     * UEFA AVRUPA LİGİ
     * UEFA KONFERANS LİGİ
     * NBA
     * EUROLEAGUE
     * TBSL
     * HENTBOL
     * MOTOR SPORLARI
     * DİĞER

   E-bültenlerGünlük Egazete
   Hürriyet Facebook Hürriyet Twitter Hürriyet Linkedin Hürriyet Youtube
   Hürriyet Instagram
   © Copyright 2024 Hürriyet Gazetecilik ve Matbaacılık A.ŞKullanım
   Koşulları,Gizlilik Politikası,İletişim için bu
   linklerikullanabilirsiniz. Login olduğunuz taktirde kullanım
   koşullarınıve gizlilik politikasını kabul etmiş olursunuz.
   Hürriyet sondakika haber ios uygulaması Hürriyet sondakika haber
   android uygulaması
   futbol
   FUTBOL PUAN DURUMU FİKSTÜR BASKETBOL VOLEYBOL TENİS VİDEO
   Hürriyet Youtube Hürriyet Instagram Hürriyet Twitter
   (BUTTON) GİRİŞ

   ____________________ (BUTTON)
   (BUTTON)

   HABERLERSpor HaberleriDiğer Haberleri

100. yıla yakışan gurur tablomuz: 2.302 altın + 2.445 gümüş + 2.230 bronz:
6.977 madalya

   Güncelleme Tarihi: Kasım 22, 2023 08:34
   #Spor#Osman Aşkın Bak#Amatör Branşlar
   TwitterLinkedinFlipboardLinki KopyalaYazı Tipi
   100. yıla yakışan gurur tablomuz: 2.302 altın + 2.445 gümüş + 2.230
   bronz: 6.977 madalya
   Oluşturulma Tarihi: Kasım 22, 2023 07:00
   TwitterLinkedinFlipboardE-postaLinki KopyalaYazı Tipi

Cumhuriyetin 100. yaşını kutladığımız 2023 yılı tarihin en büyük başarılarına
sahne oluyor. 2023 yılı içinde dünyanın dört bir yanında katıldıkları
uluslararası turnuvalarda ay yıldızlı formayı giyen milli sporcularımız
toplam 6 bin 977 madalya kazandı. Gençlik ve Spor Bakanı Osman Aşkın Bak, bu
başarıların tesadüf olmadığının altını çizerek, “Cumhuriyetimizin 100.
yılında ülke olarak her alanda olduğu gibi sporda da tarihi başarılar elde
ediyoruz” dedi.

   Haberin Devamı

   Türkiye Cumhuriyeti’nin 100. yaşını kutladığımız 2023 yılı, Türk sporu
   adına tarihi başarılara sahne oluyor... 1 Ocak-20 Kasım 2023 tarihleri
   arasında dünyanın dört bir yanında düzenlenen uluslararası turnuvalarda
   ay yıldızlı formayı giyen sporcularımız toplam 6 bin 977 madalya
   kazandı. 50 branşta elde edilen bu madalyaların 2 bin 302’si altın, 2
   bin 445’i gümüş, 2 bin 230’u da bronz oldu. 20 Kasım itibariyle 2023
   yılı içinde 323 günü geride bıraktığımızı hesaba katarsak;
   sporcularımızın uluslararası müsabakalarda her gün ortalama 21.6
   madalya kazandığı ortaya çıkıyor.
   Gözden Kaçmasın A Milli Takımın EURO 2024teki torbası belli oldu
   Almanyada dev rakipler A Milli Takım'ın EURO 2024'teki torbası belli
   oldu! Almanya'da dev rakipler Haberi görüntüle

   GENÇLiK VE SPOR BAKANI OSMAN AŞKIN BAK: BU BAŞARILARIN TEMELiNDE SPOR
   ALTYAPISINDA YAŞANAN ATILIMLAR VAR

   Gençlik ve Spor Bakanı Dr. Osman Aşkın Bak, sporcularımızın 2023
   yılındaki performansının gurur verici olduğunu belirterek,
   “Cumhuriyetimizin 100. yılında ülke olarak her alanda olduğu gibi
   sporda da tarihi başarılar elde ediyoruz. Sporcularımız katıldıkları
   tüm uluslararası organizasyonlardan madalyalar alarak dönüyor” dedi.
   Elde edilen bu başarıların tesadüf olmadığının altını çizen Bak, şöyle
   devam etti: “Bu başarıların temelinde spor altyapımızda yaşanan atılım
   var. Cumhurbaşkanımız Recep Tayyip Erdoğan’ın güçlü vizyonuyla
   Türkiye’nin her köşesinde yapılan spor tesisleri var.
   Haberin Devamı
   Gözden Kaçmasın A Milli Takımda Vincenzo Montella: Bu bayrak için
   elimden geleni yapacağım A Milli Takım'da Vincenzo Montella: Bu bayrak
   için elimden geleni yapacağımHaberi görüntüle

   MiLLi SPORCULARIMIZIN CUMHURiYETiN YENi YÜZYILINDA YAZACAKLARI DAHA ÇOK
   HiKAYE VAR

   Bakanlığımızın başarıya ulaşmak için hayata geçirdiği projeler ve
   başarıyı sürekli kılmak için ortaya koyduğu planlı, programlı
   çalışmalar var. Dünyanın her köşesinde İstiklal Marşımızı dinletip
   şanlı bayrağımızı dalgalandıran tüm milli sporcularımıza şükranlarımı
   sunuyorum. Başta sporcularımızın aileleri olmak üzere,
   antrenörlerimize, kulüplerimize, federasyonlarımıza ve yöneticilerimize
   teşekkür ediyorum. Milli sporcularımızın Türkiye Cumhuriyeti’nin yeni
   yüzyılında daha yazacak çok hikayeleri olduğuna ve bunu da
   başaracaklarına yürekten inanıyorum.”

   LiSANSLI SPORCU SAYISI 21 YILDA 49 KAT ARTTI

   Gerek bireysel gerekse takım sporlarında uluslararası arenalarda elde
   edilen başarılar tüm Türkiye’nin göğsünü kabartıyor. Ancak bu
   başarılarda yapılan tesis yatırımlarının yanı sıra eğitimin, teşviğin
   ve doğru yönlendirmenin de payı büyük. Öyle ki Gençlik Spor
   Bakanlığı’nın verilerine göre 21 yıl önce Türkiye’de lisanslı sporcu
   sayısı 278 bindi. Yine bakanlığın açıkladığı verilere göre Türkiye’de
   şu anki toplam lisanslı sporcu sayısı 13 milyon 567 bin 158. Bunların 8
   milyon 962’si erkek, yüzdeki 41’i yani 5 milyon 566 bin 196’sı ise
   kadınlardan oluşuyor.
   Haberin Devamı

   AMATÖR BRANŞLARDA 302 BiN ANTRENÖR

   18 Temmuz 2023 itibariyle futbol ve basketbol haricinde 200 bin 412
   erkek, 102 bin 90’ı kadın olmak üzere 302 bin 502 antrenör bulunuyor.
   Bu rakam 2002’de yine futbol ve basketbol hariç erkek ve kadınlarda
   toplam 3 bin 173’tü.

   YENi MADALYA REKORLARI iÇiN PARiS’E GiDECEĞiZ

   Türk sporcuların Tokyo’da düzenlenen son olimpiyatlarda sergilediği
   performans 2024’te Paris’in ev sahipliğinde düzenlenecek oyunlar için
   umutları artırdı. 18 farklı branşta 108 sporcu ile gittiğimiz
   Japonya’da 2 altın, 2 gümüş ve 9 bronz ile toplamda 13 madalya ile
   dönmeyi başaran Türkiye, oyunlar tarihindeki en yüksek madalya sayısına
   ulaştı. 1948 Londra’da kazanılan 12 madalyalık rekor 72 yıl sonra
   tarihe gömülürken Tokyo 2020, ülkemizin en çok madalyayı en fazla spor
   dalında kazandığı oyunlar oldu. Okçuluk, boks, tekvando, karate,
   cimnastik ve güreşte elde edilen başarılarla Türkiye oyunları toplam
   madalya sayısı sıralamasında 20., altın madalya sıralamasında 35.
   olarak bitirdi.
   Haberin Devamı

   SPONSOR LiGiNiN LiDERi VOLEYBOL

   Spor kulüplerine ve sporculara ne kadar çok maddi imkan sağlanırsa,
   başarı şansı o kadar yükselir. Sponsorlar bu manada hayati önem taşır.
   Bununla birlikte kulüplerin ve sporcuların elde ettiği başarılar da
   yeni sponsorlar getirir. Türkiye’nin en yaygın takım sporları; futbol,
   basketbol, voleybol ve hentbol federasyonlarının sponsorlarıyla ilgili
   araştırmamız bu gerçeği bir kez daha ortaya koydu.

   SULTANLAR COŞTURDU

   Voleybolda, Vakıfbank, Fenerbahçe ve Eczacıbaşı başta olmak üzere
   kulüplerimizin Avrupa kupalarında kazandığı şampiyonlukların yanı sıra
   A Milli Kadın Takımımızın 2023’te katıldığı Milletler Ligi, Avrupa
   Şampiyonası ve 2024 Olimpiyatları Elemeleri’nde birinci olması, sponsor
   firmaların bu branşa ilgisini doruğa çıkardı. Bunun sonucunda Voleybol
   Federasyonu sponsorlarının sayısını 24’e çıkararak, en çok sponsor
   desteği alan takım sporları federasyonu oldu. Futbol ikinci sıraya (20)
   gerilerken, basketbol üçüncü (17), hentbol dördüncü (10) sırada yer
   aldı.
   Haberin Devamı

   IFRAME: https://www.youtube.com/embed/c3dPl5z1Y1E?enablejsapi=1

   Haberle ilgili daha fazlası:
   #Spor#Osman Aşkın Bak#Amatör Branşlar

BAKMADAN GEÇME!

   Hürriyet - Haber, Son Dakika Haberler, Güncel Gazete Haberleri ©
   Copyright 2024 Hürriyet Gazetecilik ve Matbaacılık A.Ş
   Facebook Twitter
   HaberlerCanlı BorsaEuro TLPuan DurumuŞans OyunlarıAyetel KürsiKünye
   Güncel HaberlerBurçlarAstrolojiMilli Piyango SonuçlarıDoğum Günü
   GazetesiYerel Haberler
   Son Dakika HaberleriBitcoinBorsaYayın AkışıE-GazeteGüzel Sözlerİstanbul
   İmsakiye
   Döviz KuruBilezik FiyatlarıYükselen BurçHava DurumuNamaz VakitleriSeri
   İlanlarAnkara İmsakiye
   Dolar KuruDolar TLSporMagazinYemek TarifleriKişisel Verilerin
   Korunmasıİzmir İmsakiye
   Hürriyet'e Reklam VerYatırımcı İlişkileriBize UlaşınHürriyet Kurumsal

   Türkiye'den ve Dünya’dan son dakika haberleri, köşe yazıları,
   magazinden siyasete, spordan seyahate bütün konuların tek adresi
   Hurriyet.com.tr haber içerikleri izin alınmadan, kaynak gösterilerek
   dahi iktibas edilemez. Kanuna aykırı ve izinsiz olarak kopyalanamaz,
   başka yerde yayınlanamaz.
